# Добавка за NVDA за часовника и календара #

* Автори: Hrvoje Katić, Abdel и други сътрудници на NVDA
* Изтегляне на [стабилна версия][1]
* Изтегляне на [тестова версия][2]


Тази добавка за NVDA разширява възможностите за работа с часовника и
календара. Вместо винаги да се взима точно датата и часа от Windows, можете
да персонализирате как NVDA ще извежда с глас и брайл часа и датата. Освен
това можете да получите информация за текущия ден и номера на седмицата от
текущата година, както и да зададете автоматично съобщаване на часа на
определен интервал от време. В добавката са вградени и функции за хронометър
и таймер с аларма, които ви позволяват да засичате времето за задачите си,
като копиране на файлове, инсталиране на програми или готвене.

## Начин на използване

*	Отворете диалоговия прозорец за конфигуриране на тази добавка от менюто на NVDA- > "Инструменти" или от панела с настройки, в зависимост от вашата версия на NVDA.
	*	В диалоговия прозорец за настройване на часовника, първите два падащи списъка ви позволяват да избирате предпочитаните формати за показване на часа и датата.
	*	Чрез полето за отметка с етикет "Въвеждане в 24-часов формат" можете да конфигурирате дали искате да въвеждате времето за тихи часове в 12-часов (AM/PM) или в европейски 24-часов формат.
	*	Чрез падащия списък с етикет "Интервал за автоматично оповестяване", можете да зададете интервала за автоматично оповестяване на часа (на всеки 15 минути, на всеки 30 минути, на всеки час) или да го изключите.
	*	Чрез падащия списък с етикет "Оповестявай чрез" можете да конфигурирате как да се осъществява автоматичното оповестяване на часа (говор и звук, само говор или само звук), когато автоматичното оповестяване на часа е включено.
	*	Падащият списък с етикет "Звуков сигнал за часовника" ви позволява да избирате между различни звуци за часовника, които ще се възпроизвеждат, когато автоматичното оповестяване на часа е включено и е зададено да се оповестява със звук.
	*	Полето за отметка с етикет "Тихи часове" ви позволява да конфигурирате времевия диапазон, в който не трябва да се извършва автоматично оповестяване, независимо дали автоматичното оповестяване на часа е включено или не.
	*	Текстовите полета за указване на начален и краен час (видими само ако е включена опцията "Тихи часове") ви позволява да конфигурирате времевия диапазон за тихи часове. Часът трябва да бъде въведен във формат ЧЧ:ММ.
	*	Когато сте готови, отидете до бутона "OK" и го задействайте с ENTER, за да запазите настройките си.
	*	В диалоговия прозорец за настройка на алармата, първият падащ списък ви позволява да изберете предпочитания таймер за обратно отброяване преди прозвучаване на алармения сигнал.
	*	Текстовото поле ви позволява да въведете времето на изчакване преди алармения сигнал. Тази продължителност трябва да бъде посочена с 1 или повече цифри, а не чрез десетично число.
	*	Чрез падащия списък с етикет "Алармен звук" можете да избирате между различни алармени звуци, които ще се възпроизвеждат, когато настъпи часът на алармата.
	*	Когато сте готови, отидете до бутона "OK" и го задействайте с клавиша ENTER. Трябва да се изведе съобщение, което да ви уведоми за оставащото време преди алармата.
*	Натиснете NVDA+F12 еднократно, за да научите текущия час, двукратно, за да научите текущата дата или трикратно, за да научите текущия ден и номера на текущата седмица от годината.

## Клавишни комбинации

- NVDA+F12: Научаване на текущия час;
- NVDA+F12 натиснато бързо двукратно: Научаване на текущата дата;
- NVDA+F12 натиснато бързо трикратно: Научаване на текущия ден и номера на
текущата седмица от годината.

- Control+F12: Еднократното натискане дава информация за следващата аларма;
- Control+F12: Двукратното бързо натискане анулира следващата аларма.

## Слоеви команди

За да използвате слоевите команди, натиснете NVDA+Shift+F12, последвано от
един от следните клавиши:

- S: Стартира, нулира или спира хронометъра;
- R: Нулира хронометъра, без да го рестартира;
- A: Съобщава оставащото и изминалото време преди следващата аларма;
- C: Отмяна на следващата аларма;
- Интервал: Показва текущия хронометър или таймера за обратно отброяване;
- H: Списък на всички слоеви команди (Помощ).

[[!tag dev stable]]

[1]: https://addons.nvda-project.org/files/get.php?file=cac

[2]: https://addons.nvda-project.org/files/get.php?file=cac-dev

